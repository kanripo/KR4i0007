# -*- mode: mandoku-view; -*-
#+TITLE: 續詩話
#+DATE: 2015-08-25 00:44:18.161088
#+PROPERTY: ID KR4i0007
#+PROPERTY: BASEEDITION WYG    
#+PROPERTY: JUAN 提要
<pb:KR4i0007_WYG_000-1a>¶
欽定四庫全書　　　　　集部九¶
　續詩話　　　　　　　　詩文評類¶
　　提要¶
　　　　(臣/)等謹案續詩話一巻宋司馬光續六一詩¶
　　　　話而作傳家集未載惟見百川學海毛晉津¶
　　　　逮秘書亦錄之前有光自作小引光徳行功¶
　　　　業冠絶一時非斤斤於詞章之末者而品第¶
　　　　諸詩乃極精宻如林逋之疎影横斜水清淺¶
<pb:KR4i0007_WYG_000-1b>¶
　　　　暗香浮動月黄昏魏野之數聲離岸櫓幾㸃¶
　　　　别州山韓琦之花去曉叢蜂蝶亂雨餘春圃¶
　　　　桔槔閒耿仙芝之草色引開盤馬地簫聲吹¶
　　　　暖賣𩛿天冦準之江南春詩陳堯佐之吳江¶
　　　　詩暢當王之渙之鸛雀樓詩及其父池行色¶
　　　　詩相沿傳誦皆自光始表出之其論魏野詩¶
　　　　誤改葯字及説杜甫國破山河在一首尤妙¶
　　　　中理解非他詩話所及惟梅堯臣病死一條¶
<pb:KR4i0007_WYG_000-2a>¶
　　　　與詩無渉乃載之此書殊不可解者光别有¶
　　　　涑水紀聞皆記當時士大夫逸事或兩書並¶
　　　　修一時誤錄入此冊中亦未可定也乾隆四¶
　　　　十二年五月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
